# Robotics
Μικρά projects ρομποτικής

Το αποθετήριο περιλαμβάνει projects  και διδακτικά σενάρια που εξ ολοκλήρου στηρίζονται στην εκπαιδευτική ρομποτική ή χρησιμοποιούν τη ρομποτική βοηθητικά.

1\. **Επαναληπτικές ασκήσεις μαθήματος ΧVII**

Πρόκειται για ένα project  **Scratch**  που δημιουργήθηκε στο πλαίσιο της ενδοσχολικής διδασκαλίας του μαθήματος. Σκοπός είναι η εξάσκηση των μαθητών/μαθητριών σε γραμματικοσυντακτικά φαινόμενα και η επανάληψη της εξεταστέας ύλης.

Οι μαθητές/μαθήτριες καλούνται να απαντήσουν σε σύντομες ασκήσεις μέσα στο διαδρα-στικό περιβάλλον του scratch. Οι ερωτήσεις χωρίζονται σε δύο κατηγορίες:
α) *Γραμματική – Συντακτικό*. Στην οθόνη προβάλλεται απόσπασμα του κειμένου ΧΧVII. Όλες οι λέξεις είναι ενεργές, κάποιες έχουν χρωματική επισήμανση. Οι μαθητές/μαθήτριες κάνουν κλικ στις λέξεις με επισήμανση και καλούνται είτε να γράψουν τον τύπο που ζητεί-ται είτε να χαρακτηρίσουν ως «Σωστό» ή «Λάθος» την εκφώνηση.
β) *Εισαγωγή – Ετυμολογία*. Στην οθόνη προβάλλεται απόσπασμα του κειμένου ΧΧVII. Οι μαθητές/μαθήτριες καλούνται να απαντήσουν σε ετυμολογικές ερωτήσεις ή ερωτήσεις από την ύλη της Εισαγωγής, κάνοντας κλικ στη σωστή επιλογή που κάθε φορά προβάλλε-ται στην οθόνη.
Η πλοήγηση στις οθόνες των ασκήσεων και η παροχή οδηγιών γίνεται από animated χαρακτήρα. Η διάδραση των μαθητών/μαθητριών συνοδεύεται από ηχητικά σήματα επιβράβευσης (όταν η απάντηση είναι σωστή) ή αποτυχίας (όταν η απάντηση είναι λανθασμένη). Σε κάθε περίπτωση ο animated χαρακτήρας παρέχει άμεση ανατροφοδότηση είτε συγχαίροντας την κάθε σωστή απάντηση είτε δίνοντας επεξηγήσεις σε περίπτωση λάθους.

Μπορείτε να το δείτε στον ακόλουθο σύνδεσμο: <https://scratch.mit.edu/projects/872415897>

2\. **«I want to break free!»**

Πρόκειται για ένα project  **Scratch**  που κατατέθηκε ως απαλλακτική εργασία στο μάθημα *Πληροφορική και Νέες Τεχνολογίες στην Εκπαίδευση* στο πλαίσιο του Μεταπτυχιακού Προγράμματος Σπουδών **Επιστήμες της Αγωγής με Νέες Τεχνολογίες** του Παιδαγωγικού Τμήματος Δημοτικής Εκπαίδευσης του Πανεπιστημίου Δυτικής Μακεδονίας.

Απευθύνεται σε παιδιά Δημοτικού (ίσως και πρώτες τάξεις Γυμνασίου). Οι μαθητές/μαθήτριες καλούνται να ακολουθήσουν τις οδηγίες του μικρού Οδυσσέα και να βοηθήσουν τα άγρια ζωάκια να μεταφερθούν από το Αττικό Ζωολογικό Πάρκο στο Serengeti της Τανζανίας, δηλαδή στο φυσικό τους περιβάλλον. Έτσι, τα παιδιά μαθαίνουν τόσο για τη χρήση των ΜΜΜ, κυρίως όμως ευαισθητοποιούνται σχετικά με την προστασία των ζώων. Το project  απαιτεί τη συνεχή συμμετοχή και διάδραση των μαθητών/μαθητριών με εισαγωγή κειμένου, παιχνίδι και επίλυση κουίζ, ενώ εξασκούνται και στη χρήση του μικροφώνου και της κάμερας.

Μπορείτε να το δείτε στον ακόλουθο σύνδεσμο: <https://scratch.mit.edu/projects/712969225>

<a rel="license" href="http://creativecommons.org/licenses/by-nc-sa/3.0/gr/"><img alt="Άδεια Creative Commons" style="border-width:0" src="https://i.creativecommons.org/l/by-nc-sa/3.0/gr/88x31.png" /></a><br />Όλα τα αρχεία στο παρόν repository χορηγούνται με άδεια <a rel="license" href="http://creativecommons.org/licenses/by-nc-sa/3.0/gr/">Creative Commons Αναφορά Δημιουργού - Μη Εμπορική Χρήση - Παρόμοια Διανομή 3.0 Ελλάδα </a>.
